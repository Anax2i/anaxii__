กฎของเกม osu!
==============

หน้านี้เป็นหน้ารวมทุกสิ่งทุกอย่างที่ถือว่าเป็นสิ่งที่ผิดกฎใน osu!

กฎชุมชน (กฎทั่วไป)
------------------

1.  ผู้เล่นแต่ละคนสามารถสร้างและเล่นบนบัญชีเดียว **อันเดียว** ทุกที่ ทุกเวลา การสร้างมากกว่าหนึ่งบัญชีหรือแบ่งปันบัญชีให้ผู้อื่นจะเป็นผลให้คุณถูกลงโทษอย่างหนัก
2.  ทำตัวดีๆ การละเมิดหรือเป็นปรปักษ์ต่อผู้อื่นนั้นเป็นสิ่งที่ไม่ควรมีในชุมชน osu! และการกระทำเช่นนี้ต่อเนื่องกันอาจทำให้คุณ**ไม่สามารถพูดคุยกับคนอื่นได้อีกตลอดกาล**
3.  อย่าทำตัวน่ารังเกียจ กฎจะไม่ครอบคลุม แต่สามัญสำนักจะครอบคลุมเสมอ แอดมินทุกคนสามารถจัดการยังไงก็ได้ขึ้นอยู่กับดุลยพินิจของแอดมินคนนั้นๆ
4.  ห้ามพูดคำหยาบคาย แต่สามารถพิมพ์ได้เมื่อทำการแช่งผู้อื่น(?) หรือพิมพ์เพื่อความสะใจ(?) แต่จะทำไม่ได้ถ้าผู้เล่นเริ่มแหกกฎข้อที่ 2 และ 3
5.  ชุมชนของเราเป็นชุมชนของคนทุกวัย ก็แปลว่าคุณต้องไม่โพสต์เนื้อหา 18+/NSFW เช่น ยาเสพติดหรือเนื้อหาทางเพศ บางทีก็มีการผ่อนปรนบางนิดหน่อย ถ้ามันเหมาะสม แต่โดยรวมแล้ว อย่าพูดออกมานะ

กฎทั่วไปในฟอรั่ม
----------------

1.  อย่าสแปมหรือพิมพ์เนื้อหาที่ไร้สาระในฟอรั่ม ถ้าคุณไม่มีส่วนร่วมในกระทู้นั้น ก็อย่าทำ
2.  ทุกสิ่งทุกอย่างที่ NSFW จะต้องทำลิงก์ไว้เสมอและต้อง**ตรงประเด็น**กับกระทู้นั้น และ**ก็ต่อเมื่อ**มีการบอกว่า "ลิงก์นี้ NSFW นะ"
3.  ไม่อนุญาตให้ทำการโจมตีผู้อื่น แต่สามารถมีการวิจารณ์ทุกสิ่งทุกอย่างในจักรวาลได้และสนับสนุนด้วย
4.  ห้ามดันกระทู้โดยไม่มีเหตุผล
5.  ไม่อนุญาตให้โพสต์ลิงก์ที่ไปสู่ไวรัส (มัลแวร์ แอดแวร์ (แสดงโฆษณา) สปายแวร์ หรือซอฟต์แวร์ที่มีเจตนาหลอกลวง ถ้ามีข้อสงสัย ส่งให้ทาง moderator เขาจัดการซะ
6.  ขนาดของลายเซ็น (ใต้โพสต์) ไม่ควรมีขนาดเกิน 256KB สามารถมีภาพเคลื่อนไหวได้ตราบใดที่เป็นภาพที่สมเหตุสมผลพอและไม่เป็นภาพที่กระตุ้นอาการลมชัก (เช่นภาพสลับสีเร็วๆ)
7.  สามารถมีภาพอวตาร์เคลื่อนไหวได้ แต่ใช้กฎเดียวกันกับลายเซ็นใต้โพสต์ เพิ่มแค่ว่าให้เหมาะสำหรับทุกเพศทุกวัย
8.  ห้ามทำการโฆษณาทั้งหลาย สรุปง่ายๆ คือ ห้ามโพสต์ โปรดฟังอีกครั้ง
9.  ไม่อนุญาตให้โพสต์เนื้อหาที่มีการ Autoload (เช่น วิดิโอจาก YouTube ที่สั่งให้มีการเล่นอัตโนมัติ)

กฎของ [BSS](/wiki/Glossary)
---------------------------

กฎนี้ใช้สำหรับกระทู้ BSS เท่านั้น ซึ่งกระทู้เหล่านี้ถูกสร้างขึ้นโดยตัวไคลเอนต์เองเมื่อผู้เล่นมีการอัพโหลด/อัพเดทบีทแมพผ่าน Editor

1.  ห้ามตั้งกระทู้ในฟอรั่ม [Pending Submissions](/wiki/Beatmaps) และ [WIP](/wiki/Glossary)
2.  ห้ามพากระทู้ BSS ออกทะเล
3.  ห้ามขโมยบีทแมพของคนอื่นมา หรือตอแหลให้คนทั้งโลกรู้ว่าเราทำเองนะ และห้ามอัพโหลดงานของผู้อื่นโดยที่ไม่ได้รับอนุญาต

กฎของฟอรั่ม "นอกเรื่อง"
-----------------------

1.  ห้อง Off-topic เป็นห้องที่รวบรวมกระทู้ที่**เลวๆ** จากทั่วทุกสารทิศในเกมนี้ ไม่มีสาระอันอื่นใดใน subforum นี้ ถ้ากระทู้คุณพอมีสาระอยู่บ้าง มันก็ไม่คู่ควรกับฟอรั่มนี้ ถ้าวันดีคืนดีกระทู้ของคุณถูกย้ายมาอยู่ที่นี่ ก็แปลว่ากระทู้ของคุณไร้สาระ ไม่คู่ควรกับการพูดคุย
2.  อย่าแสดงความโง่เขลาของคุณออกมา (ไปอ่านกฎชุมชนข้อ 3) แต่มุขตลกก็พอโอเค (อย่าแป้กละกัน)
3.  กระทู้อวยพรวันเกิดสามารถโพสต์ได้ในฟอรั่มนอกเรื่องฟอรั่มเดียว**เท่านั้น**

กฎการแชทในเกม
-------------

1.  ห้ามสแปม หรือฟลัดข้อความ
2.  ห้ามหลบหลีกการถูกสั่งใบ้ทุกกรณี ทำผิดก็ต้องยอมรับผิด
    1.  ห้ามพูดถึงเรื่องการสั่งใบ้ (ของทั้งตนเองและของผู้อื่น) ในแชทสาธารณะ และคุณอาจโดนสั่งใบ้ขั้นต่ำที่ 1 ชั่วโมง
3.  ห้ามพูดถึงเนื้อหาที่ NSFW หรือเนื้อหาที่เกี่ยวกับทางเพศอย่างโจ่งแจ้งในทุกห้องแชท ยกเว้นว่าคุยเรื่องนี้ใน PM
4.  ลิงก์ทุกลิงก์ที่ไปสู่เนื้อหาภายนอก (ภาพ กระทู้ วิดิโอ ฯลฯ) ต้องไม่เป็นสิ่งที่กระตุ้นอาการลมชัก (ภาพที่สลับสีเร็วมากๆ)
5.  ห้ามเสแสร้ง โดยเฉพาะกับ Staff ทั้งหลาย
6.  ห้ามโฆษณา Multiplayer ในทุกแชทยกเว้นแชท \#lobby
7.  ห้ามพูดถึงเกี่ยวกับการโกง การแฮค หรือการดัดแปลงไคลเอนต์เกมเพื่อการโกง หรือการเล่นฟาวล์
    1.  การพูดถึงหรือคุยเรื่องผู้เล่นที่ถูกแบนก็ห้ามเช่นกัน
8.  ถ้าจะคุยในแชทที่เป็นภาษาใครภาษามัน คุณต้องพูดภาษานั้น (เช่น ห้องภาษาสเปนมักจะพูดภาษาสเปนเป็นส่วนใหญ่ ไม่ใช่ภาษาจีน) ถ้าห้องไหนที่พูดภาษาไม่แน่นอน ให้พูดภาษาอังกฤษแทน
    1.  Moderator อาจจะพูดภาษาอังกฤษในห้องภาษาใครภาษามัน เพื่อที่จะควบคุมสถาณการณ์ในห้องนั้นได้ (ในบางครั้ง)

กฎไคลเอนต์ (ตัวเกม)
-------------------

1.  การดัดแปลง หรือแก้ไขตัวไคลเอนต์ ไม่ว่าจะเป็นการโกงคะแนน การทำมาโคร การทำ auto-aim และทุกอย่างที่ไม่ได้เกิดจากการกระทำของมนุษย์ (สายพันธฺุ์ *Homo sapiens*) จะถือว่าเป็น**การโกง**
2.  การแก้ไขส่วนประกอบใดๆ ในเกม ไม่ว่าวิธีการใดก็แล้วแต่นอกเหนือจากสกินจากบีทแมพ หรือสกินในไคลเอนต์ (สกินที่ไปโหลดของชาวบ้านมา) จะถือว่าเป็นการโกง และผู้โกงจะถูกลงโทษอย่างเด็ดขาด

------------
คำเตือน: ผู้เล่นที่โกงทั้งหลายจะถูก **แบนถาวร** และจะถูกจำกัดบัญชี และจะต้องรอ **ขั้นต่ำ 6 เดือน** เพื่อที่จะส่งคำอุทรณ์ยกเลิกการแบน ง่ายๆ คือ อย่าโกง นะ การแบนเกิดขึ้นไม่บ่อย ถ้ามี ก็มีบางอย่างผิดพลาดแล้วแหละ
คำเตือน 2: การละเมิดกฎข้อใดก็แล้วแต่ คุณจะถูกใบ้หรือถูกจำกัด ผู้เล่นที่ถูกใบ้จะไม่สามารถคุยกับคนอื่น, โพสต์ลงฟอรั่ม, อัพเดทบีทแมพ, หรือเล่นในโหมดเล่นหลายคน และผู้ใช้ที่ถูกจำกัดก็จะเหมือนผู้เล่นที่โดนสั่งใบ้ เพิ่มเข้ามาอีกนิดหน่อยคือ ส่งคะแนนไม่ได้ และเล่นโหมดคนเดียวไม่ได้อีกต่อไป การถูกจำกัดนั้นเป็นเรื่องที่ร้ายแรง ซึ่งมีทางเดียวที่จะยกเลิกการจำกัดได้ คือ ติดต่อ staff ของเกมนี้ โดยการส่งคำอุทรณ์ไปที่ accounts@ppy.sh

ถ้าหากยังไม่เข้าใจ มีให้เลือกสองทาง
1. อ่านฉบับภาษาอังกฤษ (ต้นฉบับ)
2. กลับไปอ่านตั้งแต่ต้น
