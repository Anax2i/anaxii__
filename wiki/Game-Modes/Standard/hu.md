[300px|thumb|right|osu! játékmenet.](image:Hierophobicintro.jpg "wikilink")

Bevezető
========

Mi az az "Ouendan"?
-------------------

Az [Osu! Tatakae! Ouendan](http://en.wikipedia.org/wiki/Osu!_Tatakae!_Ouendan) egy Nintendo DS-re kiadott ritmusjáték. A játékmenet mindössze három elemből áll: körökre tapintás az érintőképernyőn, egy labda húzása egy rögzített útvonalon és egy pörgettyű nagyon gyors forgatása. Ezek az elemek mind népszerű japán zenékre (vagy azok feldolgozásaira) vannak időzítve. Így néz ki a DS-en:

![](Ouendan.jpg "Ouendan.jpg")

A köröket az alsó képernyőn láthatod, míg a történetet a felsőn. Minden pálya egy önálló történet valakiről, aki bajban van. Itt jön a képbe az Ouendan (Felvidító osztag). A férfi szurkolás varázslatos erejét felhasználva segítened kell a bajba jutott embereken.

A játék menete
--------------

A legtöbb PC felhasználónak valószínűleg nincs érintőképernyője, így a játék egy sima egérrel játszható, valamint szinte bármely más input eszközzel is, ami csak eszedbe jut. A különböző játékstílusokról leírást a [Play Styles](HU:Play_Styles "wikilink") oldalon találsz. Vannak számok, amik az egér határait (és a Te határaidat) feszegetik, de minden (rankolt és jóváhagyott) beatmap tesztelve lett és (nagy részük) lejátszható mindössze egy egérrel.

### A játékmenet alapjai

`Útmutató: `[`(Az` `osu!` `PC` `változatához` `csomagolva)` `Eredeti` `útmutató`](http://osu.ppy.sh/s/3756)`, `[`Rankelt` `beatmap` `változat`](http://osu.ppy.sh/s/19928)

A játékmenet a következőkre helyezi a hangsúlyt:

-   Alkalmazkodási képességed és reakcióid az ingerekre (tehát az eltalálható objektumok, amelyek fénysebességgel jelennek meg a képernyőn)
-   A szám ritmusának és felépítésének megértése
-   Az egered irányításának képessége (az ujjaid/toll-képességeid, ha tabletet használsz)
-   A találataid időzítése a képernyőn objektumokon
-   Az egered pörgetésének képessége (vagy az ujjad/tollad, ha tabletet használsz)
-   A fizikai állóképességed (különösképpen Maraton számoknál)
-   Megfelelő egér-pozícionálás és kéz-szem koordináció
-   Képességeid az eszközeiddel

Többek között ezek azok a fontos képességek, amelyeket majd megtanulsz osu! ritmus-mesterré való válásod közben. Mielőtt útnak indulsz, meg kell tanulnod az alapokat (és elméleteket) az eltalálható objektumokról.

Akkor hát, tanuljuk meg, mik is azok az eltalálható objektumok!

#### Körök

<img src="Hitcircles.jpg" title="Hitcircles.jpg" alt="Hitcircles.jpg" width="400" height="300" />

-   Itt láthatod a köröket, amelyeket el kell találnod.
    -   A külső, kisebb, színezett kör zsugorodik, és abban a pillanatban kell kattintanod, amikor elfedi a belső kör peremét.
-   A körök varázsának megértéséhez ne csak a szemeidre hagyatkozz, használd az ütemet és a ritmust is, tehát a füleidet!

#### Sliderek

<img src="Slider.jpg" title="Slider.jpg" alt="Slider.jpg" width="400" height="300" />

-   Ez itt egy Slider.
    -   Az elejét a megfelelő pillanatban kell eltalálnod, de itt még nem ér véget.
    -   Egy labda kezd el mozogni az útvonalán, amit látsz.
    -   Nyomva kell tartanod az egérgombot/billentyűzet gombját (vagy az ujjadat/tollat a tableten), az egérmutatódat pedig a vastag narancssárga körön belül, miközben a labda mozog.
        -   A mozgását nem irányíthatod és mindenképpen követned kell.
        -   A narancssárga kör akkor jelenik meg, amikor tartod és eltűnik, ha elengeded.
    -   Néha - mint a fenti képen is - az útvonal végén visszafelé is követned kell.
    -   Ezt az útvonal végén lévő visszafelé mutató nyílból tudod megállapítani.

#### Spinnerek

<img src="Spinner.jpg" title="Spinner.jpg" alt="Spinner.jpg" width="400" height="300" />

-   Ez egy Spinner.
    -   Kattintanod kell, majd nyomva tartani a gombot és pörgetni az egérrel (óramutató járásával megegyező vagy ellentétes irányban) mint az őrült, mielőtt kifutsz az időből (amit a kék körvonal jelez).

U.I.: Az új alapértelmezett témában nincsen Spinner-időzítő.

-   -   A külső vonalak (az új alapértelmezett témában a spinner mérete) jelzik, milyen közel vagy a teljesítéshez.
    -   A kis sáv a spinner alatt a percenkénti forgatások számát jelzi, tehát azt, hogy hányat pörgetnél, ha azt a sebességet tartanád egy percen keresztül.
    -   Ha nem tartasz nyomva egy találati gombot sem a pörgetés közben, akkor a mérő nem telik meg.
-   DS-en ezek jó módot biztosítanak arra, hogy összekarcold az érintőképernyőt (vagy a védőfóliát), főleg magasabb nehézségi szinteken.
-   Az osu!-ban a spinnerek könnyebbek, hogy kevésbé legyenek bosszantóak.
    -   A legnagyobb elérhető pörgetési sebesség 477. Az Auto mod is ekkora sebességgel pörget, míg a Spun Out ennél lassabban, 287-tel.
    -   Tanulj meg és próbálj minél kisebb körökben pörgetni (ahogy az Auto is, viszont megerőltető lesz, ha nem vagy hozzászokva).
-   \[Egér\]**Ha az egérmutatód nem pörög, csak egy helyben mozog, pedig te nagyon gyorsan pörgetsz, akkor vagy tanuld ki az egered határait, vagy vegyél egy jobb egeret/egérpadot.**
    -   Átlagos egerek szenvedhetnek ettől a hibától. **Próbálj meg eleinte lassan pörgetni, rögtön gyors helyett**, így az egér érzékelheti, mit csinálsz.

### Játékbeli felület

![](Hierophobicintro.jpg "Hierophobicintro.jpg")

Ez az osu! felülete.

-   A bal fönti csík az "életerőd".
    -   Ez folyamatosan csökken egy bizonyos sebességgel \[a nehézségtől függően, amit a beatmap készítője állít be\], de visszatöltheted a körök megfelelő időben való eltalálásával.
    -   Egy tökéletesen időzített találat (300-as vagy Geki Beat) több életerőt ad, mint egy rosszul időzített (50-es).
    -   Egy tévesztés az életerőd egy jó részét elveszi.
-   Az életerő-csík mellett (jobb oldalon) a pontszámod látható.
-   A pontszám alatt van a pontosságod.
-   A kör a pontosság mellett és a pontszám alatt egy időmérő, ami a szám hosszát mutatja. Az [Options](HU:Options#Detail_Settings "wikilink") képernyőn módosíthatod, a "Folyamatjelző sáv helye" beállítással.
-   A bal alsó sarokban lévő szám a kombó/pontszorzó-számláló.

Pontozás
--------

Ez a szakasz részletezi a pontozás összes titkát, beleértve a matematikai képleteket is.

### Pontosság

| colspan=2|Pontosság = Összes találati pont / (Összes találat száma \* 300) |
|----------------------------------------------------------------------------|
| Összes találati pont                                                       |
| Összes találat száma                                                       |

Más szavakkal leírva, minden tévesztés 0 pontot ér, minden 50-es 50 pontot, minden 100-as 100 pontot és minden 300-as 300 pontot. Add őket össze, majd oszd el az összeget az összes találat számával, 300-zal megszorozva. Ha csak 300-as találataid vannak, akkor 1.0-t fogsz kapni, azaz 100%-os pontosságot. Ha csak 100-asokat szerzel, akkor 0.3333 lesz az eredmény (pl. 100/300), ami 33.33%-os pontosságot jelent.

### Pontszám

A találati körök által, illetve a sliderek végén adott pontszám a következő képlettel kerül kiszámításra:

| colspan=2|Pontszám = Találat Értéke + Találat Értéke \* (Kombó szorzó \* Nehézségi szint szorzó \* Mod szorzó) / 25 |
|---------------------------------------------------------------------------------------------------------------------|
| Találat Értéke                                                                                                      |
| Kombó szorzó                                                                                                        |
| Nehézségi szint szorzó                                                                                              |
| Mod szorzó                                                                                                          |

Ezen felül minden slider kezdőpont, végpont és ismétlő tick (visszapattanás a végéről) 30 pontot ad, minden slider középső tick (a bennük lévő pöttyök) 10-et és a spinner minden fordulata 1000-et. Ha a spinner mérője már megtelt, minden további fordulatért szintén 1000 pontot kapsz.

### Találati körök megítélése

**<u>Találati körök</u>**

-   Normál találati körtől 300-at, 100-at vagy 50-et kapsz attól függően, milyen pontosan kattintottál rá.
-   Ha nem kattintasz a körre, vagy túl korán kattintasz, az tévesztésnek minősül.

**<u>Slider-ek</u>**

-   A slider-ek megítélése nem függ a kezdeti találat pontosságától.
-   A slider-ek slider tick-ekből állnak, ezekbe a kezdő-, a vég- és az ismétlőpontok tartoznak bele.
-   300-at kapsz, ha sikeresen megszerzed az összes slider tick-et, 100-at, ha legalább a felüket és 50-et, ha akár csak egyet is eltaláltál.
-   Túl korán kattintás egy slider-re nem minősül tévesztésnek, de a pontszám szorzódat (kombó) lenullázza.
-   Csak akkor kapsz tévesztést, ha egyik tick-et sem találod el.

**<u>Spinner</u>**

-   Spinner esetében 300-at, 100-at vagy 50-et kapsz attól függően, hogy hányat forgattál a spinner hosszához képest.
-   Tévesztésnek minősül, ha nem tudod a két oldalt lévő sávot feltölteni.

### Szorzó

A következők mindegyike hozzáad egy pontot a szorzódhoz:

-   Sikeres találat egy találati körön.
-   Sikeres találat egy slider kezdőpontján.
-   Slider végpontjának sikeres megérintése.
-   Sikeres érintés egy slider tick-en.
-   Sikeresen teljesített/részben teljesített spinner.

Az alábbiak lenullázzák a szorzódat:

-   Egy találati kör eltévesztése.
-   Túl korán kattintás egy slider kezdőpontjára.
-   Slider kezdőpontjának vagy tick-jének kihagyása.
-   Spinner mérőjének kevesebb, mint félig való feltöltése.

Az alábbiak nem növelik, vagy lenullázzák a szorzód:

-   Slider végének kihagyása. (Katu-t, vagy 100/50-es találatot ad)
-   Spinner: 1,000-es bónusz.

### Értékelések

**<u>Normál értékelések</u>**

-   SS = 100% pontosság
-   S = Több, mint 90% 300, kevesebb, mint 1% 50 és nem volt tévesztés.
-   A = Több, mint 80% 300 és nem volt tévesztés **VAGY** több, mint 90% 300.
-   B = Több, mint 70% 300 és nem volt tévesztés **VAGY** több, mint 80% 300.
-   C = Több, mint 60% 300.
-   D = Bármi más.

<u>**Különleges értékelések**</u>

-   Ezüst SS (SSH) = 100% pontosság '[hidden](HU:Hidden "wikilink")' moddal és/vagy '[flashlight](HU:Flashlight "wikilink")' moddal.
-   Ezüst S (SH) = Több, mint 90% 300, kevesebb, mint 1% 50 és nem volt tévesztés '[hidden](HU:Hidden "wikilink")' és/vagy '[flashlight](HU:Flashlight "wikilink")' moddal.

<u>**A profil oldalon lévő rangokról**</u>

-   A megszerzett értékelések megjelennek a Profilodon is a General-&gt;Ranks részben feltéve, hogy be voltál jelentkezve, amikor az értékelést kaptad.
    -   **Az offline játék** - akkor is, amikor a felhasználód be van jelentkezve - **nem számít.**
-   **A profilodon megjelenő értékelések függnek a beatmap nehézségi szintjétől is.**
    -   Ha a beatmapnek 3 nehézségi szintje van, és te mindhármon SS-t szerzel, akkor 3 SS-t fogsz kapni a profilodon, nem csak egyet.

### Életcsík

Az életerő visszatöltését és elvesztését kiszámító rendszer bonyolult, így nem lesz részletesen elmagyarázva. Az egész a nehézségi szint egyik beállításán múlik, amit csak a map készítője állíthat.

Életerőt szerzel:

-   Egy kör eltalálásából. (Jobb megítélés több életet ad. Egy kombószín utolsó köre több életet ad.)
-   Slider kezdőpontjának, végpontjának vagy ismétlőpontjának eltalálásából. (Jobb megítélés a végponton több életet ad)
-   Spinner pörgetéséből és teljesítéséből. (Jobb megítélés a spinner végén több életet ad)
-   A spinner feltöltés utáni pörgetéséből (attól függ, milyen gyorsan pörgetsz)

Életerőt vesztesz:

-   A folyamatos életerő csökkenés által.
-   Találati kör vagy slider tévesztése által.
-   Spinner be nem fejezése által.
-   Ha nem pörgetsz a spinner mérőjének feltöltése után.

Az életerőd nem csökken:

-   Szünetekben
-   Ha a spinner teljesítése után tovább pörgetsz.

Gyakori problémák és kérdések
=============================

Hol találhatom meg és szerezhetem be a beatmapeket?
---------------------------------------------------

  
*Részletesen a beatmapekről angol nyelven: [Beatmaps](HU:Beatmaps "wikilink")*

A főoldalról, a "[Beatmaps](http://osu.ppy.sh/p/beatmaplist)" menüpont alatt találod őket.

-   A letöltésükhöz viszont be kell jelentkezned, ellenkező esetben a szerver visszautasítja a kérésedet!

A rankolt pontszámom nem növekszik! Ez egy hiba?
------------------------------------------------

Nem, nem hiba.

Először is, **ellenőrizd csatlakozva vagy-e az internetre és be vagy-e jelentkezve az osu!-n belül**. A nem bejelentkezve elért pontszámok nem kerülnek feltöltésre, így nem is növelik a rankolt pontszámod. Ezek a pontszámok csak helyben tárolódnak. **Az elért pontszámok utólagos feltöltése nem lehetséges.**

A tankolt pontszámhoz csak a legjobb online elért pontszám kerül hozzáadásra minden beatmap set-ből (tehát egy számból), **nem pedig minden nehézségi szintből**.

Itt egy példa. Az alábbi pontszámokat értem el öt mapen:-

`   [1].`![`Heart.gif`](Heart.gif "fig:Heart.gif")` `[`BRANDY` `-` `The` `Festival` `of` `Ghosts` `2`](http://osu.ppy.sh/s/3302)
`       Relaxing : 3,000,000`
`       `<u>`DaRRi MIx : 5,000,000`</u>` , (Offline: 7,000,000)`
`   [2].`![`Heart.gif`](Heart.gif "fig:Heart.gif")` `[`ZZ` `-` `Samurai` `Blue`](http://osu.ppy.sh/s/271)
`       Easy : 500,000`
`       `<u>`Normal : 1,000,000`</u>
`       Hard : Nincs pontszám , (Offline:  2,500,000)`
`   [3].`![`Heart.gif`](Heart.gif "fig:Heart.gif")` `[`Matchbox` `20` `-` `How` `Far` `We've` `Come`](http://osu.ppy.sh/s/1264)
`       `<u>`Normal : 2,000,000`</u>
`       Hard : 1,500,000`
`   [4].`![`Fire.gif`](Fire.gif "fig:Fire.gif")` `[`Yoko` `Ishida` `-` `paraparaMAX` `I`](http://osu.ppy.sh/s/972)
`       marathon: 200,000,000 ,(Második: 100,000,000), (Pontszám bukással: 50,000,000) , (Offline: 500,000,000)`
`   [5].`[`Loituma` `-` `Ievan` `Polkka`](http://osu.ppy.sh/b/19630)` `
`       SPINNER-MADNESS: 100,000`

-   A teljes rankolt pontszámom ebből a setből \[1\]. (5,000,000) + \[2\]. (1,000,000) + \[3\]. (2,000,000) = 8,000,000.
-   A teljes pontszámom ebből a setből \[1\]. (3,000,000 + 5,000,000) + \[2\]. (500,000 + 1,000,000) + \[3\]. (2,000,000 + 1,500,000) + \[4\]. (200,000,000 + 100,000,000 + 50,000,000) = 363,000,000.

A Jóváhagyott (Approved) mapek **NEM** számítanak bele a rankolt pontszámodba, **VISZONT** a rajtuk elért pontosság beleszámít a teljes pontosságodba. Az ilyen mapeket a ![](Fire.gif "fig:Fire.gif")"láng" ikonról ismerheted fel, míg a rankolt mapek mellet ![](Heart.gif "fig:Heart.gif")"szív" van.

Itt egy másik példa (osu!Mania-hoz).

`   [1].`![`Heart.gif`](Heart.gif "fig:Heart.gif")` `[`Hatsune` `Miku` `-` `NEVERLAND`](http://osu.ppy.sh/b/69637)
`       `<u>`Normal : 810,000`</u>
`       Forever : 376,000 (Második : 300,000)`
`   [2].`![`Heart.gif`](Heart.gif "fig:Heart.gif")` `[`Hatsune` `Miku` `&` `Megpoid` `Gumi` `-` `MATRYOSHKA`](http://osu.ppy.sh/b/69403)
`       `<u>`Easy : 967,000`</u>
`       Normal : 783,000`
`       Hard : 320,000 (Offline : 350,000)`
`   [3].`![`Heart.gif`](Heart.gif "fig:Heart.gif")` `[`Hatsune` `Miku` `-` `Ai` `Kotoba`](http://osu.ppy.sh/b/78464)
`       `<u>`Aishiteru : 979,000`</u>
`       Suki : 925,000 (Offline : 990,000)`
`   [4].`![`Fire.gif`](Fire.gif "fig:Fire.gif")` `[`HujunuseikouyuuP` `-` `Talent` `Shredder`](http://osu.ppy.sh/b/178966)
`       0108 style : 150,000 (Második : 149,000)`
`       Lesjuh style : no score, (Offline : 100,000)`
`   [5].`[`M2U` `-` `Lunatic` `Sky`](http://osu.ppy.sh/b/334208)` `
`       4K Easy : 953,000`

-   A teljes rankolt pontszámom ebből a setből \[1\]. (810,000) + \[2\]. (967,000) + \[3\]. (979,000) = 2,756,000.
-   A teljes pontszámom ebből a setből \[1\]. (810,000 + 376,000 + 300,000) + \[2\]. (967,000 + 783,000 + 320,000) + \[3\]. (979,000 + 925,000 + 990,000) + \[4\]. (150,000 + 149,000) = 6,749,000.

A Kiai Time-ot ki lehet kapcsolni?
----------------------------------

Nem, ugyanis - a videóval ellentétben - ez a játékba van integrálva (az eltalálható objektumok részeként), így nem lehet kikapcsolni.

A mapek túl nehezek! Hol találhatok könnyebbeket?
-------------------------------------------------

Pokebis összeállított egy listát kezdőknek is megfelelő beatmapekből. Itt találod őket: <http://osu.ppy.sh/forum/t/5456>

[Az osu! tutorial rankolt beatmap változata](http://osu.ppy.sh/s/19928) is remek, ha gyakorolni szeretnél néhányat a lehetséges minták közül, amikkel találkozhatsz. Ez egy nagyon jó gyakorló map kezdőknek és haladóknak egyaránt.

[A rankolt beatmapek listáját nehézség szerint is rendezheted.](http://osu.ppy.sh/?p=beatmaplist&s=3) A legkönnyebb mapek a lista tetején vannak.

Készítők
========

-   peppy GYIK-je [1](http://osu.ppy.sh/p/faq)
-   Peter Lambert - osu! tutorial ([Original tutorial](http://osu.ppy.sh/s/3756), [Ranked beatmap ver.](http://osu.ppy.sh/s/19928))
-   Pokebis kezdőknek szánt listája [2](http://osu.ppy.sh/forum/t/5456)
-   Wikipedia [3](http://en.wikipedia.org/wiki/Osu!_Tatakae!_Ouendan)

[Category:Game Modes/HU](Category:Game_Modes/HU "wikilink") <Category:Osu!Standard/HU>
