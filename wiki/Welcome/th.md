ขั้นแรก เราขอมอบอ้อมกอดอันอบอุ่นเพื่อเป็นการต้อนรับเข้าสู่สังคมของเรา ขอให้เราได้อธิบายเรื่องเล็กๆ น้อยๆ ก่อนที่จะคุณจะเริ่มการผจญภัยในโลกของ osu! ต่อไป

\_\_TOC\_\_

Tutorial (แมพฝึกหัด)
--------------------

ก่อนที่คุณจะเริ่มเล่น osu! เราแนะนำให้คุณเริ่มเล่นบีทแมพฝึกหัดเสียก่อน ([Peter Lambert - osu! tutorial](http://osu.ppy.sh/s/3756)) หลังจากดาวน์โหลดและติดตั้งเกมแล้ว ตัวอัพเดทอัตโนมัติ <s>(เรียก "osume!")</s> (**ตอนนี้ไม่ต้องมีแล้ว ตัวเกมจะอัพเดทเอง**) จะทำงานในการเปิดเกมครั้งแรก เมื่ออัพเดทเสร็จแล้ว เกมจะเปิดขึ้นมา และคุณจะพบกับปุ่ม osu! ยักษ์กลางหน้าจอ ดับเบิ้ลคลิกที่ปุ่มนั้นและเลือกโหมด "Solo" เพื่อเริ่มเล่น คุณสามารถค้นหาบีทแมพที่คุณมีได้ง่ายๆ ด้วยการพิมพ์ชื่อลงไปเลย แต่ตอนนี้สิ่งที่คุณควรจะเล่นคือแมพฝึกหัด เนื่องจากนี่เป็นครั้งแรกของคุณ บีทแมพเดียวที่คุณจะมีก็คือ "[Peter Lambert - osu! tutorial](http://osu.ppy.sh/s/3756)" ซึ่งแมพนี้จะสอนหลักพื้นฐานทุกอย่างของโหมดพื้นฐานในเกม osu! เช่น hitcircle, slider และ spinner ส่วนเทคนิคการเล่นนอกเหนือจากนี้ คุณจะต้องเรียนรู้ด้วยตนเอง เพราะมันเป็นสิ่งที่สอนปากเปล่าไม่ได้

**หมายเหตุ:** ในกรณีที่คุณไม่มีบีทแมพฝึกหัด [คุณสามารถดาวน์โหลดใหม่ได้ที่นี่](http://osu.ppy.sh/b/22538) เมื่อคุณจบแล้ว คุณสามารถเริ่มดาวน์โหลดและเล่นแมพอื่นๆ ได้เลย

Solo (เล่นคนเดียว)
------------------

แล้วอะไรคือโหมด Solo ล่ะ? พูดง่ายๆ มันเป็นโหมดที่เราเล่นคนเดียว และไม่จำเป็นต้องเชื่อมต่อกับอินเตอร์เน็ตด้วย โหมดนี้ไม่มีข้อจำกัดใดๆ คุณสามารถเล่นแมพอะไรก็ได้ที่คุณมี ใช้ [Game Modifiers](TH:Game_Modifiers "wikilink") ใดๆ ก็ได้ หยุดเกมเพื่อพักเมื่อไหร่ก็ได้ และเริ่มเล่นใหม่ได้ถ้าคุณรู้สึกว่าคะแนนหรือความแม่นยำได้ต่ำเกินไป คุณสามารถตรวจสอบคะแนนสูงสุดประจำเครื่องและของทั้งโลกได้ และสามารถดู replay ได้ด้วยการคลิกที่แท็บของคนนั้น อีกทั้งคุณยังสามารถกด F2 เพื่อบันทึก replay ที่คุณต้องการดูซ้ำได้โดยไม่ต้องย้อนกลับไปค้นหาใหม่

Multiplayer (เล่นกับผู้อื่น)
----------------------------

*คำอธิบายโดยละเอียด: [Multi](TH:Multiplayer "wikilink")*

ถ้าหากคุณรู้สึกเหงาเวลาเล่นคนเดียว คุณก็สามารถเข้าร่วมห้อง multiplayer ได้ตลอดเวลา มันเป็นโหมดที่ดีสำหรับการพบเพื่อนใหม่และเปรียบเทียบฝีมือกัน ความต้องการขั้นต่ำสำหรับการเล่นโหมดนี้มีเพียงแค่การล็อคอินแอคเคานท์ osu! ในเกมและอินเตอร์เน็ตที่เสถียร เข้าเล่นได้ด้วยการคลิกปุ่ม "Multi" และคุณจะพบกับห้องจำนวนมหาศาลในระดับตั้งแต่ง่ายที่สุดไปจนถึงยากที่สุด

เมื่อคุณเข้าร่วมห้อง คุณอาจจะต้องดาวน์โหลดบีทแมพที่หัวหน้าห้องเป็นคนเลือก ให้คลิกที่แท็บสีแดงๆ ที่เขียนว่า "Click here to download this map" เพื่อให้เว็บบราวเซอร์เปิดหน้ารายชื่อของแมพนั้น คุณอาจจะต้องล็อคอินในเว็บก่อน แต่ถ้าคุณล็อคอินแล้ว คุณจะเห็นปุ่ม "Download Beatmap" ใหญ่ๆ ให้กดดาวน์โหลด เมื่อโหลดเสร็จแล้วก็ให้เปิดไฟล์ .osz ที่ได้ดาวน์โหลดมาทันทีเพื่อนำบีทแมพนั้นใส่เข้าเกม ไม่ต้องห่วงว่าจะโหลดช้าเกินไป เพราะหัวหน้าห้องส่วนมากจะรอจนกว่าคุณจะดาวน์โหลดเสร็จ และอาจจะถามเปอร์เซ็นต์ความคืบหน้าในการดาวน์โหลดเป็นระยะๆ คุณไม่ต้องอาย บอกเขาไปเลย! ถ้าคุณคิดว่าอาจจะโหลดช้าเกินไป คุณสามารถบอกให้เจ้าของห้องเริ่มเล่นเกมไปก่อนโดยไม่ต้องรอคุณก็ได้ (หัวหน้าห้องจะมีปุ่ม Force Start Game เพื่อให้เริ่มเล่นเฉพาะคนที่พร้อมขณะนั้นได้)

การเล่นกับผู้อื่นจะแตกต่างกับการเล่นคนเดียวเล็กน้อย เช่น คุณจะไม่สามารถหยุดเกมกลางคันได้ และ mod ต่างๆ จะถูกกำหนดไว้โดยหัวหน้าห้องอย่างเดียว (ทว่าหัวหน้าห้องสามารถปล่อยให้ใช้ได้อิสระได้ด้วยการเลือก "Free Mods") สิ่งที่มีเฉพาะในโหมดนี้ได้แก่การแข่งขันแบบ Tag Co-op (หรือ Team Co-op สำหรับการแข่งเป็นทีม) และ Team VS อีกทั้งคะแนนของเพื่อนร่วมทีมและฝ่ายตรงข้ามจะแสดงให้คุณเห็นตลอดเวลาที่คุณเล่น สร้างบรรยากาศการแข่งขันเพื่อชิงอันดับสูงสุดได้เป็นอย่างดี

จะเล่นเพลงโปรดของคุณได้อย่างไร?
===============================

*คำอธิบายโดยละเอียด: [Beatmaps](TH:Beatmaps "wikilink")*

ขั้นที่หนึ่ง - หาเพลงก่อน!
--------------------------

บีทแมพที่เราพูดถึงก่อนหน้านี้มันคืออะไรกันแน่? มันก็คล้ายกับด่านหรือแผนที่หนึ่งๆ ในเกมอื่นนั่นแหละ แต่ในเกมนี้เราใช้ "Beatmap" ซึ่งมันก็คือแผนที่ (Map) ที่มีจังหวะอยู่ในนั้น (Beat) คุณสามารถหาบีทแมพได้ง่ายๆ เลย! [นี่คือรายชื่อบีทแมพทั้งหมดที่มีอยู่](http://osu.ppy.sh/p/beatmaplist) คุณสามารถพิมพ์ค้นหาอะไรก็ได้ที่เกี่ยวกับเพลงที่คุณต้องการ จะเป็นชื่อเพลง ชื่อคนร้อง ชื่ออัลบั้ม หรือแม้กระทั่งแนวเพลงก็ยังได้ ในตัวอย่างนี้ เราจะทดลองค้นหาเพลง Don't Let It Break Your Heart ของ Coldplay

<img src="welcome00.png" title="welcome00.png" alt="welcome00.png" width="580" />

ขั้นที่สอง - เจอแล้วโหลดเลย!
----------------------------

ถ้ามีบีทแมพของเพลงที่คุณต้องการและได้รับการ Approved แล้ว คุณจะพบมันในหน้าผลการค้นหานี้ ถึงแม้คุณจะไม่เจอก็อย่าเครียดไปเลย! มีบีทแมพอีกหลายร้อยแมพที่ถูกส่งขึ้นมาและอยู่ในระหว่างการตรวจสอบแก้ไข และเพลงของคุณอาจจะเป็นหนึ่งในนั้นด้วย

ไม่ควรที่จะโพสข้อความขอเพลงที่คุณต้องการ เพราะคนที่ทำบีทแมพส่วนใหญ่อยากทำแมพให้กับเพลงที่**พวกเขา**ชอบมากกว่าที่คุณชอบอยู่แล้ว ไม่ต้องห่วง ถ้าไม่มีใครทำให้คุณ คุณก็ลองทำแมพให้กับเพลงที่คุณต้องการเองเสียเลยสิ!

<img src="welcome01.png" title="welcome01.png" alt="welcome01.png" width="580" />

ในหน้าของบีทแมพ จะมีปุ่ม "Download Beatmap" ใหญ่ๆ อยู่ ในกรณีที่คุณยังไม่ได้ล็อคอิน คุณจะพบกับปุ่มให้กดเพื่อล็อคอินแทน

<img src="Welcome02.png" title="Welcome02.png" alt="Welcome02.png" width="580" />

**หมายเหตุ:** คุณสามารถเลือกเซฟไฟล์ที่คุณดาวน์โหลดที่ตำแหน่งไหนก็ได้ ขอให้คุณหาไฟล์เจอแค่นั้น

ขั้นที่สาม - เปิดไฟล์ด้วย osu!
------------------------------

เมื่อดาวน์โหลดเสร็จแล้ว สามารถเปิดไฟล์นามสกุล .osz ได้เลย นี่เป็นไฟล์บีทแมพของคุณ หรือคุณอาจจะลากไฟล์ดังกล่าวเข้ามาไว้ในหน้าต่างเกมได้เช่นกัน

<img src="welcome03.png" title="welcome03.png" alt="welcome03.png" width="580" />

ขั้นที่สี่ - สนุกไปกับเพลงได้ตามใจคุณ!
--------------------------------------

osu! จะเปิดขึ้นมาหลังจากเปิดไฟล์ (และอาจจะอัพเดท) ต่อจากนี้คุณก็เพียงแค่กดปุ่ม osu! ใหญ่ๆ เลือก Play และเลือกโหมดการเล่นที่คุณต้องการทั้ง "Solo" และ "Multi" ได้เลย บีทแมพใหม่กำลังรอคุณอยู่!

<img src="welcome04.png" title="welcome04.png" alt="welcome04.png" width="580" />

แค่นี้เอง! คุณพร้อมที่จะเล่น osu! และเล่นเพลงที่คุณต้องการได้แล้ว ถ้าคุณมีปัญหาใดๆ อย่ารีรอที่จะสอบถาม ทั้งในเว็บบอร์ดและห้องพูดคุยในเกม (เรียกขึ้นมาโดยการกด F8)

**ขอให้สนุกไปกับ osu! :3**
