# Installatie

*Zie ook: [Installatie op macOS](/wiki/Installation/macOS)*

Deze pagina legt je uit hoe je osu! werkende kunt krijgen op je Windows apparaat. De [osu!academy](/wiki/osu!academy) heeft een [video tutorial](https://www.youtube.com/watch?v=0V5GwzmMhpU) die uitlegt hoe je osu! kunt installeren op Windows.

## Minimale systeemvereisten

- .NET framework 4+ (De osu! installer downloadt dit voor je, mocht je hier problemen mee hebben, dan kun je [het hier vinden](https://www.microsoft.com/en-us/download/details.aspx?id=48130))
- Een redelijke grafische kaart.

## Het installeren van osu!

1. Ga naar de [download pagina](https://osu.ppy.sh/home/download) en download de osu! installer.
2. Vind de installer en voer deze uit.
3. Terwijl de installer bezig is, heb je tien seconden de tijd om de installatie locatie te veranderen.
   - Als je dit willen veranderen, klik dan op de tekst onder het woord, `Hi!` en selecteer de installatie locatie.
   - osu! wordt geinstalleerd op die locatie als de timer klaar is.
4. Als de installer klaar is, zal osu! opstarten. osu!direct wordt vervolgens gebruikt om enkele beatmappen te downloaden.
5. osu! zal je vragen om in te loggen of jezelf te registreren.
   - Als je al een account hebt, klik dan op inloggen.
   - Als je je nog moet registreren, zie [Registratie](/wiki/Registration).

## Het toevoegen van beatmappen

*Zie ook: [Beatmappen](/wiki/Beatmaps)*

Er zijn twee manieren waarop je beatmappen toe kunt voegen aan osu!, via de website of osu!direct (dit vereist [osu!supporter](/wiki/osu!supporter)).

### Website

1. Ga naar de [beatmap index pagina](https://osu.ppy.sh/beatmapsets) en log in op de website.
2. Vind een lied dat je graag zou willen spelen.
3. Klik op het download icoon en sla dit bestand op op je computer.
4. Vind en open het beatmapset bestand. Dit bestand heeft een `.osz` extensie.
   - Als alternatief kun je de beatmapset file ook in de `Songs` directory van je osu! installatie plaatsen.
5. osu! zal de rest voor jou doen en automatisch de beatmapsets laden.
   - Mocht je, om een of andere reden, de beatmapsets niet zien, druk dan op `F5` in [Song Selection](/wiki/Interface#song-selection-screen) om je beatmappen opnieuw te verwerken.

### osu!direct

*Opmerking: Je moet een osu!supporter tag en een internetverbinding om gebruik te kunnen maken van osu!direct.*

1. Open osu! en klik op de osu!direct knop aan de rechterkant van het hoofdmenu.
2. Vind een lied dat je graag zou willen spelen.
3. Dubbelklik het lied in de lijst of klik `Download` aan de rechterkant om het lied te downloaden.
   - Als je de video die bij een beatmapset zit, niet hoeft te hebben klik dan op `DL NoVideo`.
4. Als osu! klaar is met het downloaden van de beatmapset, zal deze automatisch worden geladen.
   - Mocht je, om een of andere reden, de beatmapsets niet zien, druk dan op `F5` in [Song Selection](/wiki/Interface#song-selection-screen) om je beatmappen opnieuw te verwerken.

## Het toevoegen van skins

*Zie ook: [Skinning](/wiki/Skinning)*

1. Ga naar de [skinning forums](https://osu.ppy.sh/community/forums/15) en vind een skin die je leuk vindt.
2. Als je een skin hebt gevonden, download hem.
3. Afhankelijk van hoe de skinner zijn of haar skin heeft verpakt, moet je een van de volgende dingen doen.
   - Als de skin de extensie `.osk` heeft:
     1. Open het bestand of sleep het in osu!
     2. osu! verwerkt vervolgens de skin en selecteert deze automatisch voor jou.
   - Als de skin is gecomprimeerd (met de extensie `.7z`, `.rar`, `.zip`, etc.):
     1. Extract de skin.
     2. Verplaats de skin folder naar de `Skins` directory van je osu! installatieplaats.
     3. Als osu! momenteel geopend is, zal de skin pas verschijnen in de lijst als je drukt op `Ctrl` + `Alt` + `Shift` + `S`.
     4. Open de [Options](/wiki/Options) in osu! en zoek naar `Skin`.
     5. Scroll naar beneden tot je de `Current skin:` optie ziet. Selecteer vervolgens de skin die je zojuist hebt gedownload.
