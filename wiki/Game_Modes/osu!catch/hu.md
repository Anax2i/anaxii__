[200px|thumb|right|Catch The Beat játékmenet.](image:ctbaqua.jpg "wikilink")

A **Catch the Beat** (vagy **CtB**) egy játékmód, melyben a játékosok egy karaktert irányítanak, és megpróbálnak a zenére hulló gyümölcsöket elkapni. A gyümölcsök a képernyő tetejétől az alja felé zuhannak, a karakter feje fölött pedig egy tál van.

Pontozás
--------

A pontozás ugyanúgy működik, ahogy a standard esetén (lásd [itt](HU:FAQ:Playing#Scoring "wikilink")), azonban a gyümölcsök máshogy adják a pontokat. Egy átlagos méretű gyümölcs a szorzó 300-szorosát adja. Egy szőlő 100 pontot ér. A legkisebb gyümölcs (cseppnek is nevezik) 10 pontot ad, azonban egy ilyen elhibázása nem nullázza le a kombót, míg a többi igen.

A pontosság az alapján kerül meghatározásra, hogy hány gyümölcsöt kaptál el és hányat tévesztettél.

Kapható osztályzatok

-   SS : 100.00% pontosság
-   S : 98.01% - 99.99% pontosság (S-t akkor is kaphatsz, ha tévesztettél párat, úgy, mint az osu!maniában)
-   A : 94.01% - 98.00% pontosság
-   B : 90.01% - 94.00% pontosság
-   C : 85.01% - 90.00% pontosság
-   D : Bármely más pontosság 85.00% alatt.

Az ezüst S vagy SS azt jelenti, hogy a számot a '[Hidden](HU:Hidden "wikilink")' vagy '[Flashlight](HU:Flashlight "wikilink")' modokkal játszották.

Irányítás
---------

Alapértelmezetten a bal és jobb nyilak mozgatják a karaktert. A bal Shift nyílgombok egyikével történő együttes lenyomásának hatására a karakter abba az irányba fog sprintelni (amit a karakter körüli ragyogás jelez).

A Hyperdash egy automatikusan aktivált játékelem, amit arra terveztek, hogy megakadályozza a "lehetetlen ugrásokat" (két objektum olyan távol van egymástól, hogy lehetetlen lenne mindkettőt elkapni). A mód automatikusan aktiválódik, ha elkapsz egy pirosan ragyogó gyümölcsöt (egy lehetetlen páros első tagját), és addig marad aktív, amíg a második gyümölcs hatótávjában tartózkodsz, vagy eltéveszted azt. Pont annyira gyorsít fel, hogy sprintelve mindenképp elkaphasd a második gyümölcsöt.

A Relax mod bekapcsolásával egérrel is irányíthatod a karaktert.

Az ugrásokba vezető sliderek egyértelműek. A játékosnak lassan kell mozognia egy irányba kb. egy másodpercig, majd sebességet, irányt és tempót váltania.

Rangok
------

2012. április 10-ig a Catch the Beat mapek nem lehettek rankoltak. Ez azonban megváltozott, így a mapperek (a javaslatok figyelembe vételével) készíthetnek CtB-re tervezett nehézségi szinteket. A javaslatok folyamatosan átdolgozás alatt állnak, de ahogy egyre több rankolt Ctb map lesz és a játékosok egyre több visszajelzést adnak, úgy fejlődnek majd a javaslatok is, míg idővel el nem érik az osu! mód javaslatainak szintjét.

[Category:Game Modes/HU](Category:Game_Modes/HU "wikilink") [Category:Catch The Beat/HU](Category:Catch_The_Beat/HU "wikilink")
