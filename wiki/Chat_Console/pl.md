# Konsola czatu

Z większości ekranów w osu! możesz otworzyć konsolę czatu. Naciśnij `F8` lub `Show chat` w dolnym prawym rogu ekranu, aby konsola czatu wyświetliła się w dolnej części ekranu.

![Chat Console](Chatconsole1.png "Chat Console")

- Zakładki przedstawiają aktualnie dostępne kanały. Po prostu kliknij na daną zakładkę, aby przejść do jej kanału. Naciśnij `New`, aby zobaczyć listę kanałów, do których możesz dołączyć.
- Kolory nazw użytkowników mają swoje znaczenia.

| Kolor | Kto?                                                                                                                                                                                                     |
|-------|----------------------------------------------------------------------------------------------------------------------------------------------------------------------------------------------------------|
| **Biały** | Ty                                                                                                                                                                                                       |
| **Blady** | Zwykli użytkownicy                                                                                                                                                                                       |
| **Żółty** | [osu!supporter](/wiki/osu!supporter/ "osu!supporter")                                                                                                                                           |
| **Czerwony** | [Moderator globalny](/wiki/People/Global_Moderation_Team/ "Global Moderation Team") lub członek [Zespołu zapewnienia jakości](/wiki/People/Quality_Assurance_Team/ "Quality Assurance Team") |
| **Zielony** | Wiadomość zawierająca twoje imię lub któreś ze słów dodanych przez ciebie do listy "highlight". Kopia wiadomości znajdzie się także w dedykowanym kanale `#highlight`, który zawiera wszystkie takie wiadomości. |
| **Niebieski** | Wiadomość prywatna |
| **Niebieskozielony** | [peppy](https://osu.ppy.sh/u/2 "peppy"), twórca osu! |
| **Różowy** | [BanchoBot](/wiki/BanchoBot/ "BanchoBot") |

- Naciśnij `Show Ticker`, aby wyświetlić najnowszą wiadomość na dole ekranu, kiedy konsola czatu nie jest widoczna.
- Naciśnij `Auto-Hide`, aby automatycznie ukrywać konsolę czatu podczas gry (wyłączając intro i outro beatmapy oraz przerwy).
- Naciśnij `Hide Chat` lub ponownie naciśnij `F8`, aby ukryć konsolę czatu.

## Rozszerzona konsola czatu

*[osu!academy](/wiki/Announcements/osu!academy/ "osu!academy") przedstawiła ten temat podczas [Odcinka 6 (6:52)](https://www.youtube.com/watch?v=cyYRl-a5xII) razem z [Multiplayer](/wiki/Multi/ "Multiplayer").*

W większości ekranów w osu! możesz wyświetlić rozszerzoną konsolę czatu, poprzez naciśnięcie `F9` lub przycisku `Online Users` znajdującego się w prawej dolnej części ekranu. Na ekranie będzie widoczna zwykła konsola czatu, a pozostała część ekranu będzie pokryta panelami z informacjami o użytkownikach aktualnie zalogowanych do osu!.

![Extended chat console](Chat_Console-Extended.png "Extended chat console")

Każdy gracz zalogowany w osu! swój panel gracza wyświetlaną w rozszerzonej konsoli czatu. Domyślnie panel gracza pokazuje następujące informacje:
- Nick,
- Łączny rankingowy wynik,
- Miejsce w rankingu,
- Precyzję,
- Liczbę zagrań,
- Awatar gracza (jeżeli takowy posiada).
Kiedy kursor myszy znajduje się na panelu gracza pokazywane są inne informacje:
- Nick,
- Miejsce w rankingu,
- Awatar gracza (jeżeli takowy posiada),
- Lokalny czas,
- Strefę czasową,
- Państwo,
- Miasto, jeżeli dozwolone przez gracza,
- Co aktualnie robi.

Kontrolki:
- Filtr `Znajomi` ogranicza wyświetlane informacje do tylko dotyczących twoich znajomych.
- `Zablokuj panele` zatrzymuje przemieszczanie się paneli.
- Naciśnij na zakładkę, aby sortować graczy według danej informacji.
- Kliknij na zakładkę `Mapa świata`, aby zobaczyć mapę świata, na której zostaną umieszczeni gracze.
- Możesz przytrzymać i przesunąć biały prostokąt po prawej stronie ekranu, aby przewijać listę użytkowników. Możesz zrobić to też kółkiem myszki.
- Użytkownicy bez statystyk na panelach połączeni są przy użyciu klientów IRC.

| Kolor panelu                                                                                          | Opis                                                                                                    |
|-------------------------------------------------------------------------------------------------------|----------------------------------------------------------------------------------------------------------------|
| ![Player is idle](Chat_Console-Idle.png "Player is idle")                                             | Ciemnoniebieski - Gracz jest aktualnie bezczynny lub nic nie robi, bądź po prostu czatuje.                                  |
| ![Player is playing](Chat_Console-Playing.png "Player is playing")                                    | Szary - Gracz przechodzi beatmapę w trybie solo.                                                                              |
| ![Player is watching](Chat_Console-Watching.png "Player is watching")                                 | Jasnoniebieski - ogląda powtórkę lub kogoś śledzi.                                                          |
| ![Player is editing a beatmap](Chat_Console-Editing.png "Player is editing a beatmap")                | Czerwony - Gracz edytuje swoją własną beatmapę.                                                                               |
| ![Player is testing a beatmap](Chat_Console-Testing.png "Player is testing a beatmap")                | Fioletowy - Gracz testuje swoją lub czyjąś beatmapę.                                              |
| ![Player is submitting a beatmap](Chat_Console-Submitting.png "Player is submitting a beatmap")       | Turkusowy - Gracz zgłasza beatmapę, którą sam utworzył (niezależnie czy przekazuje ją pierwszy raz czy ją uaktualnia).                         |
| ![Player is modding a beatmap](Chat_Console-Modding.png "Player is modding a beatmap")                | Zielony - Moduje lub edytuje czyjąś (nieswoją) beatmapę.                                                             |
| ![Player in Mulitplayer](Chat_Console-Multiplayer.png "Player in Mulitplayer")                        | Brązowy - Gracz jest w trybie multiplayer, ale w tej chwili nie gra.                                                               |
| ![Player is playing in Multiplayer](Chat_Console-Multiplaying.png "Player is playing in Multiplayer") | Żółty - Gracz właśnie gra w trybie Multiplayer.                                                                     |
| ![Player is Afk](Chat_Console-Afk.png "Player is Afk")                                                | Czarny - Gracz jest nieaktywny lub daleko od komputera (afk).                                                                  |
| ![Player is connected via IRC](Chat_Console-IRC.png "Player is connected via IRC")                    | Ciemnoniebieski bez zawartości - Gracz nie jest zalogowany w grze, tylko przez klienta IRC lub statystyki nie są dostępne. |

Kliknięcie na panel dowolnego gracza pokazuje ekran opcji.

![User panel options](Chat_Console-Userpaneloptions.jpg "User panel options")

Naciśnij numer na klawiaturze lub pasek widoczny na ekranie, aby aktywować daną opcję. Czasami niektóre opcje mogą być niedostępne.

1. Naciśnij `Oglądaj`, aby oglądać grę gracza. Jest to możliwe, jeżeli dany gracz akurat gra i ty posiadasz daną beatmapę. Twoje imię będzie widoczne na Liście widzów.
2. Naciśnij `Zobacz profil`, aby wyświetlić profil gracza w twojej przeglądarce.
3. Naciśnij `Rozpocznij rozmowę`, aby zacząć prywatną rozmowę na czacie z danym graczem.
4. Naciśnij `Zaproś do gry` (jeżeli jesteś w pokoju trybu Multi), aby zaprosić gracza do swojego pokoju.
5. Naciśnij `Dodaj jako znajomego`/`Usuń jako znajomego`, aby dodać lub usunąć gracza z listy znajomych.
6. Naciśnij `Zgłoś użytkownika`, aby zgłosić użytkownika moderatorom, jeżeli źle się zachowuje. Nie powinno być używane bez wyraźnej potrzeby. Możesz zgłosić użytkownika za różnego rodzaju złe zachowanie w grez, ale także nn forum.
7. Naciśnij `Ignoruj użytkownika`, aby każdy jego wpis na czace nie wyświetlał się w twojej grze.
8. Naciśnij `Zamknij`, aby zamknąć te opcje.
